鴨嘴獸（學名：Ornithorhynchus anatinus）係單孔目嘅哺乳動物。種類極少，同屬之中只有鴨嘴獸一種動物。
鴨嘴獸係水陸兩生嘅哺乳動物，住響澳洲東部地區同埋塔斯曼尼亞州。連同其他四種針鼴，呢種係第五種單孔目哺乳動物——唯一生蛋嘅哺乳動物，並唔係經分娩而係以生蛋嘅方式生下一代。由發現相關物種嘅化石紀錄知道，佢係呢個屬（Ornithorhynchus）唯一嘅活代表。當佢嘅標本送到博物館時，奇怪嘅外觀、生蛋而又會哺乳、鴨噉嘅嘴、水獺嘅尾同四肢等莫名其妙嘅特徵，令當時歐洲嘅分類學家認為佢係精心設計所捏造出來嘅物種。鴨嘴獸係為數唔多嘅有毒哺乳動物；雄性鴨嘴獸嘅後肢有尖刺，可分泌有毒性物質，人類一旦被拮到會產生嚴重疼痛。鴨嘴獸嘅獨特性，令佢成為演化生物學研究嘅重要對象。